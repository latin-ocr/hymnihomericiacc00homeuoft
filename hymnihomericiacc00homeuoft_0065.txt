IV. ΕΙΣ ΑΦΡΟΔΙΤΗΝ. 47

ἥδε δέ οῖ κατὰ θυμὸν ἀρίστη φαίνετο βουλή· 235
ἐν θαλάμῳ κατέθηκε, θύρας δ’ ἐπέθηκε φαεινάς.

τοῦ δ’ ἤτοι φωνὴ ρεῖ ἄσπετος , οὐδέ τι κίκυς

ἔσθ’, οἴη πάρος ἔσκεν ε’νὶ γναμπτοῖσι μέλεσσιν.

οὐκ ἄν ἔγωγέ σε τοῖον ἐν ἀθανάτοισιν ἑλοίμην
ἀθάνατόν τ’ εἶναι καὶ ζώειν ἤματα πάντα. 240
· ἀλλ’ εἰ μὲν τοιοῦτος ε’ὠν εἶδός τε δέμας τε

ζώοις , ἡμέτερός τε πόσις κεκλημένος εἴης,

οὐκ ἀν ἔπειτά μ’ ἄχος πυκινὰς φρένας ἀμφικαλύπτοι.
νῦν δέ σε μὲν τάχα γῆρας ὁμοίϊον ἀμφικαλύψει

νηλειὲς, τό τ’ ἔπειτα παρίσταται ἀνθρώποισιν, 245
οὐλόμενον, καματηρὸν, ὅ τε στυγέουσι θεοί περ.

αὐτὰρ ἐμοὶ μέγ’ ὄνειδος ἐν ἀθανάτοισι θεοῖσιν

ἔσσεται ἤματα πάντα διαμπερὲς εἵνεκα σεῖο,

οἳ πρὶν ἐμοὺς ὀάρους καὶ μήτιας, αἷς ποτε πάντας
ἀθανάτους συνέμιξα καταθνητῇσι γυναιξὶ, 250
τάρβεσκον· πάντας γὰρ ἐμὸν δάμνασκε νόημα.

νῦν δὲ δὴ οίκέτι μοι στόμα χείσεται ἐξονομῆναι

τοῦτο μετ’ ἀθανάτοισιν, ἐπεὶ μάλα πολλὸν ἀάσθην,
σχέτλιον, ούκ ὀνομαστὸν, ἀπεπλάγχθην δὲ νόοιο, ’
παῖδα δ’ ὑπὸ ζώνῃ ἐθέμην βροτῷ εὐνηθεῖσα. 255
τὸν μὲν, ἐπὴν δὴ πρῶτον ίὸῃ φάος ἠελίοιο,

Νύμφαι μιν θρέψουσιν ὀρεσκῷοι βαθύκολποι,

αἳ τόδε ναιετάουσιν ὅρος μέγα τε ζάθεόν τε ·

αἵ ῥ’ οὔτε θνητοῖς οὔτ’ ἀθανάτοισιν ἕπονται·

δηρὸν μὲν ζώουσι καὶ ἄμβροτον εἶδαρ ἔδουσι, 260
καί τε μετ’ ἀθανάτοισι καλὸν χορὸν ἐρρώσαντο.

τῇσι δὲ Σειληνοί τε καὶ εὕσκοπος Ἀργειφόντης

μίσγοντ’ ἐν φιλότητι μυχῷ σπείων ἐροέντων.

τῇσι δ’ ἀμ’ ἦ ἐλάται ἠὲ δρύες ὑψικάρηνοι

γεινομένῃσιν ἔφυσαν ἐπὶ χθονὶ βωτιανείρῃ, 265
καλαὶ, τηλεθάουσαι, ἐν οὔρεσιν ὑψηλοῖσιν·

