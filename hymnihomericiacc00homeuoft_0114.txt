96 BATPAXOMTOMAXJA.

δευόμεναι δὲ τρίχες πλεῖστον βάρος ἦσαν ἐπ’ αὐτῷ·
ὕστατα δ’ ὀλλύμενος τοίους ἐφθέγξατο μύθους·

Οὐ λήσεις δολίως, Φυσίγναθε, ταῦτα ποιήσας,
ναυηγὸν ῥίψας ἀπὸ σώματος, ὠς απὸ πέτρης.
οὐκ ἄν μου κατὰ γαῖαν ἀμείνων ἦσθα, κάκιστε 95
παγκρατίῳ τε παλῃ τε καὶ εἰς δρόμον· ἀλλὰ πλ ανήσας
είς ὕδωρ μ’ ἔρριψας. ἔχει θεὸς ἔκδικον ὄμμα.

* ἦ ποινὴν τίσεις σὺ μυῶν στρατῷ, οὐδ’ ὑπαλύξεις.
‘¹533 εἰπών ἀπέπνευσεν ἐφ’ ὕδατι · τὸν δὲ κατεῖδεν
Λειχοπίναξ ὄχθῃσιν ἐφεζόμενος μαλακῇσιν· 100

δεινὸν δ’ ἐξολόλυξε, δραμών δ ’ ἤγγειλε μύεσσιν.
ὡς δ’ ἔμαθον τὴν μοῖραν, ἔδυ χόλος αἰνὸς ἅπαντας.
καὶ τότε κηρύκεσσιν ἑοῖς ἐκέλευσαν. ὑπ’ ὄρθρον
κηρύσσειν ἀγορήνδ’ ἐς δώματα Τρωξάρταο.
πατρὸς δυστήνου Ψιχάρπαγος, ὃς κατὰ λίμνην 105
ὕπτιος ἐξήπλωτο νεκρὸν δέμας, οὐδὲ παρ’ ὄχθαις
ἦν ἥδ η τλήμων, με’σσω δ’ ἐπενήχετο πόντῳ.
ὡς δ’ ἦλθον σπεύδοντες αμ’ ἠοῖ, πρῶτος ἀνέστη
Τρωξαρτης ἐπὶ παιδὶ χολούμενος, εἶπέ τε μῦθον·

Ὠ φίλοι, εἰ και μοῦνος ἐγώ κακὰ πολλὰ πεπόνθειν 110
ἐκ βατραχων, ἦ πεῖρα κακὴ παντεσσι τέτυκται.
εἰμὶ δε νῦν ἐλεεινὸς. ἐπεὶ τρεῖς παῖδας ὅλεσσα.
καὶ τὸν μὲν πρῶτόν γε κατέκτανεν ἁρπάξασα
ἔχθιστος γαλέη , τρώγλης ἔκτοσθεν ἑλοῦσα.
τὸν δ’ ἄλλον πάλιν ἄνδρες ἀπηνέες ἐς μόρον εἶλξαν 115
καινοτέραις τέχναις ξύλινον δόλον ἐξευρόντες
ἣν παγίδα καλέουσι, μυῶν ὀλέτειραν ἐοῦσαν.
ὃ τρίτος ἦν ἀγαπητὸς ἐμοὶ καὶ μητέρι κεδν ῃ,
τοῦτον απέπνιξεν Φυσίιγνα θος ἐς βυθὸν ἄξας-
ἆλλ’ ἄγεθ’ ὁπλισόμεσθα καὶ ἐξέλθωμεν ἐπ’ αὐτούς 120
σώματα κοσμήσαντες ἐν ἔντεσι δαιδαλέοισιν.

Ταῦτ’ εἰπών ἀνέπεισε καθοπλίζεσθαι ἅπαντας.

