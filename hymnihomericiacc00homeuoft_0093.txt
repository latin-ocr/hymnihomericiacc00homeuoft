xxm. ΕΙΣ AIA. XXIV. ΕΙΣ ΕΣΤΙΑΝ. XXV. ΕΙΣ ΜΟΤΣ. 75

XXIII.
E 1 Σ Δ 1 A.

Ζῆνα θεῶν τὸν ἄριστον άείσομαι ἠδὲ μέγιστον,
εὐρύοπα , κρείοντα, τελεσφόρον, ὅστε Θέμιστι
ἐγκλιδὸν ἑζομένῃ πυκινοὺς ὀάρους ὀαρίζει.

“unffi εὐρύοπα Κρονίδη , κύδιστε, μέγιστε.

 

XXIV.
ΕΙΣ Exn-AN.

Ἐστίη , ἤτε ἄνακτος ’Λπόλλωνος ἑκάτοιο
Πυθοῖ ἐν ἠγαθέῃ ἱερὸν δόμον ἀμφιπολεύεις,
αἰεὶ σῶν πλοκάμων ἀπολείβεται ὑγρὸν ἔλαιον·
ἔρχεο τόνδ’ ἀνὰ οἶκον, έπέρχεο εὐμενέουσα
σὺν Διῒ μητιόεντι· χάριν δ’ ἅμ’ ὄπασσον ἀοιδῇ. 5

 

XXV.
ΕΙΣ ΜΟΤΣΑΣ KAI ΑΠΟΛΛῼΝΑ.

Μουσάων ἄρχωμαι Ἀπόλλωνός τε Διός τε ·
ἐκ γὰρ Μουσάων καὶ ἑκηβόλου ’Λπόλλωνος
ἄνδρες ἀοιδοὶ ἔασιν ἐπὶ χθονὶ καὶ κιθαρισταί,
ἐκ δὲ Διὸς βασιλῆες· ὃ δ’ ὄλβιος, ὅντινα Μοῦσαι
φίλωνται· γλυκερή οἱ ἀπὸ στόματος ῥέει αὐδή. 5
Χαίρετε , τέκνα Διὸς. καὶ ἐμὴν τιμήσατ’ ἀοιδήν·
αὐτὰρ ἐγών ὑμέων τε καὶ ἄλλης μνήσομ’ ἀοιδῆς.

 

