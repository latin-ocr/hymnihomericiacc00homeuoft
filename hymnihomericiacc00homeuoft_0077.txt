v. ΕΙΣ ΔΗΜΗΤΡΑΝ. 59

Ἰριν δὲ πρῶτον χρυσόπτερον ὦρσε καλέσσαι

Δήμητρ’ ήΰκομον, πολυήρατον εἶδος ἔχουσαν. 315
ὥς ἔφαθ’ ’ ἡ δὲ Ζηνὶ κελαινεφέϊ Κρονίωνι

πείθετο καὶ τὸ μεσηγὺ διέδραμεν ὦκα πόδεσσιν.

ἵκετο δὲ πτολίεθρον Ἐλευσῖνος θυοέσσης,

εὗρεν δ’ ἐν νηςῦ Δημήτερα κυανόπεπλον,

· καί μιν φωνήσασ’ ε”πεα πτερόεντα προσηύδα · 320

Δήμητερ , καλέει σε πατὴρ Ζεὺς ἄφθιτα εἰδώς
ἐλθέμεναι μετὰ φῦλα θεῶν αἰειγενετάων.
ἄλλ’ ἴθι, μηδ’ άτέλεστον ε’μόν ἔπος έκ Διὸς ἔστω.

Ὣς φάτο λισσομένη· τῆς δ” οὐκ ἐπεπείθετο θυμός.
αὖτις ἔπειτα πατὴρ μάκαρας θεοὺς αἰὲν ἐόντας 325
πάντας ἐπιπροΐαλλεν· ἀμοιβηδὶς δὲ κιόντες
κίκλησκον καὶ πολλοὶ δίδον περικαλλέα δῶρα,
τιμάς θ’, ἅς κεν ἕλοιτο μετ’ ἀθανάτοισιν ἑλέσθαι ·
ἀλλ’ οὔτις πεῖσαι δύνατο φρένας ήδε νόημα
θυμῷ χωομένης’ στερεως δ ἠναίνετο μύθους. 330
οὐ μεν γάρ ποτ’ ε’φασκε θυώδεος Οὐλύμποιο
πριν γ’ ἐπιβήσεσθαι, ου πρὶν γῆς καρπὸν ἀνήσειν,
πρὶν ἴδοι ὀφθαλμοῖσιν ἑὴν εὐώπιδα κούρην.

Αὐτὰρ ἐπεὶ τό γ’ ἄκουσε βαρύκτυπος εὐρύοπα Ζεὺς,
εἰς ’Ἐρεβος πέμψε χρυσόρραπιν Ἀργειφόντην, 335
ὄφρ’ Ἀΐδην μαλακοῖσι παραιφάμενος ἐπέεσσιν
ἁγνὴν Περσεφόνειαν ὑπὸ ζόφου ἠερόεντος
ἐς φάος ἐξαγάγοι μετὰ δαίμονας, ὄφρα ἑ μήτηρ
ὀφθαλμοῖσιν ι’δοῦσα μεταλλήξειε χόλοιο.

Ἐρμῆς δ’ οὐκ ἀπίθησεν, ἄφαρ δ’ ὑπὸ κεύθεα γαίης 340
ἐσσυμένως κατόρουσε, λιπών ἕδος Οὐλύμποιο.

τέτμε δὲ τόν γε ἄνακτα δόμων ἔντοσθεν ἐόντα,

ἥμενον ἐν λεχέεσσι σὺν αἰδοίῃ παρακοίτι,

πολλ’ ἀεκαζομένῃ μητρὸς πόθῳ · ἡ δ’ ἔτ’ ἄτλητον
ὀργισθεῖσα θεῶν μακάρων μηνίετο βουλῇ. 345

