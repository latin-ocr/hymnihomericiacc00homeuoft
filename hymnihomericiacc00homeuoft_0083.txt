VI. ΕΙΣ ΑΦΡΟΔΙΤΗΝ.

VI.
ΕΙΣ ΑΦΡΟΔΙΤΗΝ.

Αίδοίην χρυσοστέφανον καλὴν Ἀφροδίτην
ᾄσομαι , ἣπάσης Κύπρου κρήδεμνα λέλογχεν
¹ εἰναλίης, ὅθι μιν Ζεφύρου μένος ὑγρὸν άέντος
ἤνεικεν κατὰ κῦμα πολυφλοίσβοιο θαλάσσης
ἀφρῷ ἔνι μαλακῷ · τὴν δὲ χρυσάμπυκες Ὧραι

δέξαντ’ ἀσπασίως , περὶ δ’ ἄμβροτα εἵματα ἕσσαν·

222>

κρατὶ δ επ αθανάτῳ στεφάνην εὔτυκτον ἔθηκαν
καλὴν, χρυσείην· έν δὲ τρητοῖσι λοβοῖσιν
ἄνθεμ’ ὀρειχάλκου χρυσοῖό τε τιμήεντος ·

δειρῇ δ’ ἄμφ’ ἁπαλῇ καὶ στήθεσιν ἀργυφέοισιν
ὅρμοισι χρυσέοισιν ἐκόσμεον, οἷσί περ αὐταὶ
Ὧραι κοσμείσθην χρυσάμπυκες, ὁππότ’ ἰόιεν
ἐς χορὸν ἱμερόεντα θεῶν καὶ δώματα πατρός.
αὐτὰρ ἐπειδὴ πάντα περὶ χροῒ κόσμον ἔθηκαν,
ἦγον ἐς ἀθανάτους· οί δ’ ἠσπάζοντο ἰδόντες
χερσί τ’ ἐδεξιόωντο καὶ ἠρήσαντο ἕκαστος

εἶναι κουριδίην ἄλοχον καὶ οἴκαδ’ ἄγεσθαι,
εἶδος θαυμάζοντες ἰοστεφάνου Κυθερείης.

65

10

15

Χαῖρ’ ἑλικοβλέφαρε, γλυκυμείλιχε· δὸς δ’ ἐν ἀγῶνι

νίκην τῷδε φέρεσθαι , ἐμὴν δ ’ἔντυνον ἀοιδήν.
αὐτὰρ ἐγώ καὶ σεῖο καὶ ἄλλης μνήσομ’ ἀοιδῆς.

Homnu vam. ξ)

20

