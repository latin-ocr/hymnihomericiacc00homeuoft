64 V. ΕΙΣ ΔΗΜΗΤΡΑΝ.

πᾶσα δὲ φύλλοισίν τε καὶ ἄνθεσιν εὐρεῖα χθων
ἔβρισ’ · ἡ δὲ κιοῦσα θεμιστοπόλοις βασιλεῦσιν
δεῖξε , Τριπτολέμῳ τε Διοκλεῖ τε πληξίππῳ,
Εὐμόλπου τε βίῃ Κελεῷ θ’ ἡγήτορι λαῶν, 475
δρησμοσύνην θ’ ζερῶν, καὶ ἐπέφραδεν ὄργια πᾶσιν,
σεμνὰ, τά τ’ οὔπως ε’στὶ παρεξέμεν, οὔτε πυθέσθαι,
οὔτ’ άχέειν· μέγα γάρ τι θεῶν ἅγος ἰσχάνει αὐδήν.
ὄλβιος, ὃς τάδ’ ὄπωπεν ἐπιχθονίων ἀνθρώπων· 480
ὃς δ’ ἀτελὴς ἱερῶν, ὅς τ’ ἄμμορος, οὔποθ’ ὁμοίως
αἶσαν ἔχει φθίμενός περ ὑπὸ ζόφῳ εὐρώεντι.

Αὐτὰρ ἐπειδὴ πάνθ’ ὑπεθήκατο δῖα θεάων.
βάν ῤ’ ἴμεν Οὔλυμπόνδε θεῶν μεθ’ ὁμήγυριν ἄλλων.
ἔνθα δὲ ναιετάουσι παραὶ Διῒ τερπικεραύνῳ 485
σεμναί τ’ αἰδοῑαί τε · μέγ’ ὄλβιος, ὅν τιν’ ἐκεῖναι
προφρονέως φίλωνται ἐπιχθονίων ἀνθρώπων.
αἶψα δέ οἱ πέμπουσιν ἐφέστιον ἐς μέγα δῶμα
Πλοῦτον . ὃς ἀνθρώποις ἄφενος θνητοῖσι δίδωσιν.

Ἀλλ’ ἄγ’ Ἐλευσῖνος θυοέσσης δῆμον ἔχουσαι. 490
καὶ Πάρον ἀμφιρύτην ’Ἀντρωνά τε πετρήεντα,
πότνια, ἀγλαόδωρ’, ὡρηφόρε. Δηοῖ ἄνασσα,
αὐτὴ, καὶ κούρη περικαλλὴς Περσεφόνεια,
πρόφρονες ἀντ’ ᾠδῆς βίοτον θυμήρε’ ὀπάζειν.
αὐτὰρ ε’γω καὶ σεῖο καὶ ἄλλης μνήσομ’ άοιδῆς. 495

 

Τριπτολέμῳ τε. Πολυξείνῳ τ’. ἐπὶ τοῖς δὲ Διοκλεῖ 477

