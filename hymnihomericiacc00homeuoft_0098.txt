80 xxxn. ΕΙΣ ΣΕΛΗΝΗἩ.

λεπτουργες, πνοιῇ ἀνέμων· ὑπὸ δ’ ἄρσενες ἵπποι
* ιιι t
ἔνθ’ ἄρ’ ὅγε στήσας χρυσόζυγον ἅρμα καὶ ἵππους 15
ἑσπέριος πέμπῃσι δι’ οὐρανοῦ Ὠκεανόνδε.
Χαῖρε, ἅναξ , πρόφρων δὲ βίον θυμήρε’ ὅπαζε.
ἐκ σεο δ’ ἀρξάμενος κλῄσω μερόπων γένος ἀνδρῶν
ἡμιθέων, ὦν ἔργα θεοὶ θνητοῖσιν ἔδειξαν.

 

XXXII.
ΕΙΣ ΣΕΛΗΝΗΝ.

Μ ήνην εὐειδῆ τανυσίπτερον ἔσπετε , Μοῦσαι,
ηδυεπεῖς κοῦραι Κρονίδεω Διὸς, ἴστορες ω’δῆς·
ἧς ἄπο αἴγλη γαῖαν ἑλίσσεται οὐρανόδεικτος
κρατὸς ἀπ’ ἀθανάτοιο, πολὺς δ’ ὑπὸ κόσμος ὅρωρει
αἴγλης λαμπούσης· στίλβει δέ τ’ ἀλάμπετος άὴρ 5
χρυσέου άπὸ στεφάνου, ἀκτῖνες δ’ ἐνδιάονται,
εὖτ’ o'c'v ἄπ’ Ὠκεανοῖο λοεσσαμένη χρόα καλὸν,
εἵματα ἑσσαμένη τηλαυγέα δῖα Σελήνη,
ζευξαμένη πώλους ἐριαύχενας, αἰγλήεντας,
ἐσσυμένως προτέρωσ’ ἐλάσῃ καλλίτριχας ἵππους, 10
ἑσπερίη, διχόμηνος· ὁ δὲ πλήθει μέγας ὄγμος,
λαμπρόταταί τ’ αὐγαὶ τότ ’ ἀεξομένης τελέθουσιν
οὐρανόθεν· τέκμωρ δὲ βροτοῖς καὶ σῆμα τέτυκται.
τῇ ῥά ποτε Κρονίδης ἐμίγη φιλότητι καὶ εὐνῇ·

ἡ δ’ ὑποκυσσαμένη Πανδείην γείνατο κούρην, 15
ἐκπρεπὲς εἶδος ἔχουσαν ἐν άθανάτοισι θεοῖσι.

Χαῖρε, ἄνασσα, θεὰ λευκώλενε, δῖα Σεληνη,
πρόφρον, ἐϋπλόκαμος· σεό δ’ άρχόμενος κλέα φωτῶν
ᾄσομαι ἡμιθέων , οἷν κλείουσ’ ἔργματ’ άοιδοὶ,

Μουσάων θεράποντες, άπὸ στομάτων ἐροέντων. 20

 

