4 1. 1312* ΑΠΟΛΛῼΝΑ ΔΗΛΙοΝ.

ἦ ὥς σε πρῶτον Λητώ τέκε, χάρμα βροτοῖσι,
κλινθεῖσα πρὸς Κύνθος ὅρος κραναῇ ἐνὶ νήσῳ,
Δήλῳ ἐν άμφιρύτῃ; ἑκάτερθε δὲ κῦμα κελαινὸν
ἐξῄει χέρσονδε λιγυπνοίοις ἀνέμοισιν.
ἔνθεν ἀπορνύμενος πᾶσι θνητοῖσιν άνάσσεις,
ὅσσους Κρήτη τ’ ἐντὸς ἔχει καὶ δῆμος Ἀθηνῶν,
νῆσός τ’ Αἰγίνης ναυσικλειτή τ’ Εὔβοια,
Αἰγαὶ Πειρεσίαι τε καὶ άμφιάλη Πεπάρηθος,
Θρηΐκιός τ’ ’Λθόως καὶ Πηλίου ἄκρα κάρηνα,
Θρηῑκιή τε ΣάμοςἽδης τ’ ὄρεα σκιόεντα,
Σκύρος καὶ Φώκαια καὶ Αὐτοκάνης ὅρος αἰπὺ.
Ἴμβρος τ’ εὐκτιμένη καὶ Λῆμνος ἀμιχθαλόεσσα,
Λέσβος τ’ ἠγαθέη, Μάκαρος ἕδος Αἰολίωνος,
καὶ Χιός , ἢ νήσων λιπαρωτάτη εἰν ἁλὶ κεῖται,
παιπαλόεις τε Μίμας καὶ Κωρύκου ἄκρα κάρηνα.
καὶ Κλάρος αἰγλήεσσα καὶ Αἰσαγέης ὅρος αι’πύ,
καὶ Σάμος ὑδρηλὴ Μυκάλης τ’ αἰπεινὰ κάρηνα,
Μίλητός τε Κόως τε , πόλις Μερόπων ἀνθρώπων,
καὶ Κνίδος αἰπεινὴ καὶ Κάρπαθος ἠνεμόεσσα,
Νάξος τ’ ἠδὲ Πάρος Ῥήναιά τε πετρήεσσα,
τόσσον ἐπ’ ὠδίνουσα Ἑκηβόλον ἵκετο Λητὼ,
εἷ τίς oc γαιέων υἱεῖ θέλοι οἰκία θέσθαι.
αἱ δὲ μάλ’ ἐτρόμεον καὶ ἐδείδισαν, οὐδέ τις ἔτλη
Φοῖβον δέξασθαι , καὶ πιοτέρη περ ἐοῦσα
πρίν γ’ ὅτε δή ρ’“’ ἐπὶ Δήλου ἐβήσατο πότνια Λητώ
καί μιν ἀνειρομένη ἔπεα πτερόεντα προσηύδα·
Δῆλ’. εἰ γάρ κ’ ἐθέλοις ἕδος ἔμμεναι υἷος ἐμοῖο,
Φοίβου ’Λπόλλωνος , θέσθαι τ’ ἐνὶ πίονα νηὸν, -
ἄλλος δ’ οὔτις σεῖο ποθ’ ἅψεται, οὐδέ σε τίσει,
οὐδ’ εὔβων σε ἔσεσθαι ὀΐομαι, οὔτ’ εὔμηλον,
οὐδὲ τρύγην οἴσεις, οὔτ’ ἂρ φυτὰ μυρία φύσεις.
αἰ δέ κ’ ’Λπόλλωνος ἑκαέργου νηὸν ἔχῃσθα,

30

45

