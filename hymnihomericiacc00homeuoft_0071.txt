1

n

k v. ΕΙΣ ΔΗΜΗΤΡΑΝ. 53

λυθον οὐκ ἐθέλουσα, βίῃ δ’ ἀέκουσαν άνάγκῃ
”νδρες ληιστῆρες άπήγαγον. οἱ μὲν ἔπειτα 125
νηῒ θοῇ Θορικόνδε κατέσχεθον, ἔνθα γυναῖκες
ἠπείρου ἐπέβησαν ἀολλέες , ἠδὲ καὶ αὐτοί·
δεῖπον δ’ ἠρτύνοντο παρὰ πρυμνήσια νηός“
ἀλλ’ ἐμοὶ οὐ δόρποιο μελίφρονος ἤρατο θυμός·
λάθρη δ’ ὁρμηθεῖσα δι’ ἠπείροιο μελαίνης, 130
φεῦγον ὑπερφιάλους σημάντορας , ὄφρα κε μή με
ἀπριάτην περάσαντες ἐμῆς άποναίατο τιμῆς.
οὕτω δεῦρ’ ἱκόμην ἀλαλημένη . οὐδέ τι οἶδα,
’ἥτις δὴ γαῖ’ ἐστὶ, καὶ οἵτινες ἐγγεγάασιν.
ἀλλ’ ὑμῖν μὲν πάντες Ὀλύμπια δώματ’ ἔχοντες 135
δοῖεν κουριδίους ἄνδρας, καὶ τέκνα τεκέσθαι,
ὡς ἐθέλουσι τοκῆες· ἐμὲ δ’ αὖτ’ οἰκτείρατε, κοῦραι,
προφρονέως, φίλα τέκνα, τέως πρὸς δώμαθ’ ἵκωμαι
άνέρος ἠδὲ γυναικὸς, ἴνα σφίσιν ἐργάζωμαι
πρόφρων , οἶα γυναικὸς ἀφήλικος ἔργα τέτυκται. 140
καί κεν παῖδα νεογνὸν ἐν άγκοίνῃσιν ἔχουσα
καλὰ τιθηνοίμην, καὶ δώματα τηρήσαιμι,
καί κε λέχος στορέσαιμι μυχῷ θαλάμων εὐπήκτων
δεσπόσυνον, καί κ’ ἔργα διδασκήσαιμι γυναῖκας.

Φῆ ῥα θεά · τὴν δ’ αὐτίκ’ άμείβετο παρθένος άδμὴς, 145
Καλλιδίκη . Κελεοῖο θυγατρῶν εἶδος άρίστη·

Μαῖα, θεῶν μὲν δῶρα καὶ άχνύμενοί περ άνάγκῃ
τέτλαμεν ἅνθρωποι · δὴ γὰρ πολὺ φέρτεροί εἰσιν.
ταῦτα δέ τοι σαφέως ὑποθήσομαι , ἠδ’ ὀνομήνω
άνέρας , οἷσιν ἔπεστι μέγα κράτος ἐνθάδε τιμῆς, 150
δήμου τε προῦχουσιν, ἰδὲ κρήδεμνα πόληος
εἰρύαται βουλῇσι καὶ ἰθείῃσι δίκῃσιν·
ἠμὲν Τριπτολέμου πυκιμήδεος ἠδὲ Διόκλου
ἠδὲ Πολυξείνου καὶ άμύμονος Εὐμόλποιο
καὶ Δολίχου καὶ πατρὸς ἀγήνορος ἡμετέροιο. 155

 

„ ι μ-ι-πᾼὴ--τςςΑιι-’ω-ι -·-

