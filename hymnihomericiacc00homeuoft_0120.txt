 

102 BATPAXOMTOMAXIA.

ἰσχύσει βατράχοισιν ἀρηγέμεν αἰπὺν ὄλεθρον.

ἀλλ’ ἆγε πάντες ἴωμεν ἀρηγόνες’ ἦ τὸ σὸν ὅπλον 280

κινείσθω μέγα Τιτανοκτόνον ὀβριμοεργόν,

ᾦ ποτε καὶ Καπανῆα κατέκτανες ὄβριμον ἄνδρα

καὶ μέγαν Ἐγκέλαδον καὶ α”γρια φῦλα Γιγάντων,

κινείσθω· οὕτω γὰρ ἁλώσεται, ὅστις ἄριστος. [285]
Ὣς ἄρ’ ἔφη · Κρονίδης δ ’ ἔβαλε ψολόεντα κεραυνόν. 285

πρῶτα μὲν ἐβρόντησε , μέγαν δ’ ἐλέλιξενὍλυμπον,

αὐτὰρ ἔπειτα κεραυνὸν. δειμαλέον Διὸς ὅπλον,

ἧκ’ ἐπιδινήσας· ὁ δ’ ἄρ’ ἔπτατο χειρὸς ἄνακτος.

πάντας μέν ῥ’ ἐφόβησε βαλών ἐπὶ τούσδε [κεραυνόν·] [290]

ἀλλ’ οὐδ’ (ὃς ἀπέληγε μυῶν στρατὸς, ἀλλ’ ἔτι μᾶλλον 290

ἔλπετο πορθήσειν βατράχων γένος αἰχμητάων,

εἰ μὴ ἀπ’ Οὐλύμπου βατράχους ᾤκτειρε Κρονίων,

ὅς ῥα τότ’ ἐν βατράχοισιν ἀρωγοὺς εὐθὺς ἔπεμψεν.
ῗΗλθον δ’ ἐξαίφνης νωτάκμονες, ἀγκυλοχῆλαι, [295]

λοξοβάται, στρεβλοὶ, ψαλιδόστομοι, ὀστρακόδερμοι, 295

ὀστοφυεῖς, πλατύνωτοι, ἀποστίλβοντες ἐν ὤμοις,

βλαισοὶ, χειροτένοντες, ἀπὸ στέρνων ἐσορῶντες,

ὀκτάποδες . δικέραιοι, ἀτειρέες, οἰ δὲ καλεῦνται

καρκίνοι, οἳ ῥα μυῶν οὐρὰς στομάτεσσιν ἔκοπτον [300]

ῑ

3

Συ

ἠδὲ πόδας καὶ χεῖρας’ ἀνεγνάμπτοντο δὲ λόγχαι. 300 ’

τοὺς δὴ ὑπέδδεισαν πάντες μύες, οὐδ’ ἔτ’ ἔμειναν,
ἐς δὲ φυγὴν ἐτράποντο· ἐδύσετο δ’ ἥλιος ἤδη,
καὶ πολέμου τελετὴ μονοημέρου ἐξετελέσθη.

