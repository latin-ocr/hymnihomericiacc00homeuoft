32 111. ΕΙΣ ΕΡΜΗΝ.

οὔτ’ ἄρα χερσὶν ἔβαινε διὰ ψαμαθώδεα χῶρον·
ἀλλ’ ἄλλην τινὰ μῆτιν ἔχων διέτριβε κέλευθα,
τοῖα πέλωρ’ ‚ ὡς εἰ τις ἀραιῇσι δρυσὶ βαίνοι.
ὄφρα ιιὲν οὐν ἐδίωκε διὰ ψαμαθώδεα χωρον 350
ῥεῖα μάλ’ ἴχνια πάντα διέπρεπεν ἐν κονίῃσιν·
αὐτὰρ ἐπεὶ ψαμάθοιο μέγαν στίβον ἐξεπέρησεν,
ἄφραστος γένετ’ ὦκα βοῶν στίβος ἠδὲ καὶ αὐτοῦ,
χῶρον ἄνα κρατερόν· τὸν δ’ ἐφράσατο βροτὸς ἀνὴρ
εἰς Πύλον εὐθὺς ἐλῶντα βοῶν γένος εὐρυμετώπων. 355
αὐτὰρ ἐπειδὴ τὰς μὲν ἐν ἡσυχίῃ κατέερξε,
καὶ διαπυρπαλάμησεν ὁδοῦ τὸ μὲν ἔνθα, τὸ δ’ ἔνθα,
ἐν λίκνῳ κατέκειτο μελαίνῃ νυκτὶ εὀικώς,
ἄντρῳ ἐν ἠερόεντι κατὰ ζόφον · οὐδέ κεν αὐτὸν
αἰετὸς ὀξὺ λάων ἐσκέψατο · πολλὰ δὲ χερσὶν 360
αὐγὰς ω’μόργαζε δολοφροσύνην ἀλεγύνων.
αὐτὸς δ’ αὐτίκα μῦθον ἀπηλεγέως ἀγόρευεν ·
οὐκ ἔδον, οὐ πυθόμην οὐκ ἄλλου μῦθον ἄκουσα,
οὐδέ κε μηνύσαιμ’ ουδ αν μήνυτρον αροίμην.
''Htoc ἄρ’ ω“ς εἰπὼν κατ’ ἄρ ἐ’ζετο Φοῖβος Ἀπόλλων· 365
Ἐρμῆς δ’ αυτικα μῦθον ἐν ἀθανάτοισιν ἔειπεν,
δείξατο δ’ εἰς Κρονίωνα, θεῶν σημάντορα πάντων ·
Ζεῦ πάτερ ‚ ἦτοι ἐγώ σοι ἀληθείην καταλέξω ·
νημερτής τε γάρ εἰμι, καὶ οὐκ οἶ δα ψεύδεσθαι.
ἦλθεν ἐς ἡμετέρου διζήμενος εἰλίποδας βοῦς 370
σήμερον ἠελίοιο νὲον ἐπιτελλομένοιο-’
οὐδὲ θεῶν μακάρων ἄγε μάρτυρας οὐδὲ κατόπτας.
μηνύειν δ’ ἐκέλευεν ἀναγκαίης ὑπὸ πολλῆς,
πολλὰ δέ μ’ ἠπείλησε βαλεῖν ἐς Τάρταρον εὐρὺν,
οὕνεχ’ ὁ μὲν τέρεν ἄνθος ἔχει φιλοκυδέος ἥβης, 375
αὐτὰρ ἐγώ χθιζὸς γενόμην - τὰ δέ τ’ οἶδε καὶ αὐτός· -
οὖτι βοῶν ἐλατῆρι, κραταιῷ φωτὶ, ἐοικώς.
πείθεο· καὶ γὰρ ἐμεῖο πατὴρ φίλος εὔχεαι εἶναι·

