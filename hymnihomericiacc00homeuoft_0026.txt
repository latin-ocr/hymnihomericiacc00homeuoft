8 1. ΕΙΣ ΑΠΟΛΛῼΝΑ ΔΗΛῙΟΝ.

φαίη κ’ ἀθανάτους καὶ άγήρως ἔμμεναι αἰεὶ,

ὃς τότ’ ἐπαντιάσει’, ὅτ’ Ἰάονες ἀθρόοι εἶεν·

πάντων γάρ κεν ἴδοιτο χάριν, τέρψαιτο δὲ θυμον
ἄνδρας τ’ εἰσορόων καλλιζώνους τε γυναῖκας,

νῆάς τ’ ὠκείας ἠδ’ αὐτῶν κτήματα πολλοὶ. 155
πρὸς δὲ, τόδε μέγα θαῦμα ., ὅου κλέος οὔποτ’ ὀλεῖται.
κοῦραι Δηλιάδες , Ἑκατηβελέταο θεράπναι ·

αἴτ’ ἐπεὶ ἂρ πρῶτον μὲν Ἀπόλλων’ ὑμνήσωσιν,

αὖτις δ’ αὖ Λητω’ τε καὶ”Αρτεμιν ἰοχέαιραν

μνησάμεναι ἀνδρῶν τε παλαιῶν ἠδὲ γυναικῶν 160
ὕμνον ἀείδουσιν, θέλγουσι δὲ φῦλ’ ἀνθρώπων.

πάντων δ’ ἀνθρώπων φωνὰς καὶ κρεμβαλιαστύν
μιμεῖσθ’ ἴσασιν φαίη δέ κεν αὐτὸς ἕκαστος

φθέγγεσθ’ · οὕτω σφιν καλὴ συνάρηρεν ἀοιδή.

Ἀλλ’ ἄγεθ’ ἱλήκοι μὲν Ἀπόλλων Ἀρτέμιδι ξὺν, 165
χαίρετε δ’ ὑμεῖς πᾶσαι· ἐμεῖο δὲ καὶ μετόπισθε
μνήσασθ’ ὁππότε κέν τις ἐπιχθονίων ἀνθρώπων
ἐνθάδ’ ἁνείρηται ξεῖνος ταλαπείριος ε’λθων·

ω κοῦραι, τίς δ’ ὔμμιν ἀνὴρ ἥδιστος άοιδῶν

ἐνθάδε πωλεῖται, καὶ τέω τέρπεσθε μάλιστα; 170
ὑμεῖς δ’ εὖ μάλα πᾶσαι ὑποκρίνασθ’ εὐφήμως·

τυφλὸς ἀνὴρ, οἰκεῖ δὲ Χίῳ ἔνι παιπαλοέσσῃ,

τοῦ περ καὶ μετόπισθεν ἀριστεύσουσιν ἀοιδαί.

ἡμεῖς δ’ ὑμέτερον κλέος οἴσομεν, ὅσσον ἐπ’ αἶαν
ἀνθρώπων στρεφόμεσθα πόλεις εὖ ναιεταώσας· 175
οῖ δ’ ἐπὶ δὴ πεί,σονται ἐπεὶ και ἐτήτυμόν ἐστιν.

αὐτὰρ ἐγών οὐ λήξω ἑκηβόλον Ἀπόλλωνα

ὑμνέων ἀργυρότοξον, ὃν ἠΰκομος τέκε Λητώ.

