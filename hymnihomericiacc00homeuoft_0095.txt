xxvm. ΕΙΣ ΑΘΗΝΑΝ. 77

αὐτὰρ ἐπὴν τερφθῇ θηροσκόπος ἰοχεάιρα,

εὐφρήνῃ δὲ νόον, χαλάσασ’ εὐκαμπέα τόξα

ε”ρχεται ἐς μέγα δῶμα κασιγνήτοιο φίλοιο,

Φοίβου Ἀπόλλωνος, Δελφῶν ἐς πίονα δῆμον,

Μουσῶν καὶ Χαρίτων καλὸν χορὸν άρτυνέουσα. l'o

ἔνθα κατακρεμάσασα παλίντονα τόξα καὶ ἰοὺς

’ ἡγεῖται, χαρίεντα περὶ χροῒ κόσμον ἔχουσα,

ἐξάρχουσα χορούς· αἱ δ’ ἀμβροσίην ὄπ’ ἰεῖσαι

ὑμνεῦσιν Λητῶ καλλίσφυρον, ῶς τέκε παῖδας

ἀθανάτων βουλῇ τε καὶ ἔργμασιν ἔξοχ’ ἀρίστους. 20
Χαίρετε, τέκνα Διὸς καὶ Λητοῦς ἠϋκόμοιο·

αὐτὰρ ἐγῶν ὑμέων τε καὶ ἄλλης μνήσομ’ ἀοιδῆς.

 

XXVIII.
ΕΙΣ ΑΘΗΝΑΝ.

Παλλάδ’ Ἀθηναίην, κυδρὴν θεὸν, ἄρχομ’ ἀείδειν.
γλαυκῶπιν, πολύμητιν, ἀμείλιχον ἦτορ ἔχουσαν,
παρθένον αἰδοίην , ἐρυσίπτολιν, ἀλκήεσσαν,
Τριτογενῆ, τὴν αὐτὸς ἐγείνατο μητίετα Ζεὺς
σεμνῆς ἐκ κεφαλῆς , πολεμήια τεύχε’ ἔχουσαν, ὁ
χρύσεα, παμφανόωντα· σέβας δ’ ἔχε πάντας ὁρῶντας
ἀθανάτους· ἡ δὲ πρόσθεν Διὸς αἰγιόχοιο
ἐσσυμένως ὤρουσεν ἀπ’ άθανάτοιο καρήνου,
σείσασ’ ὀξὺν ἄκοντα· μέγας δ ’ ἐλελίζετ’ ’Όλυμπος
δεινὸν ὑπὸ βρίμης γλαυκώπιδος· άμφὶ δὲ γαῖα 10
σμερδαλέον ἰάχησεν· ἐκινήθη δ’ ἄρα πόντος,
κύμασι πορφυρέοισι κυκώμενος · ἔκχυτο δ’ ἅλμη
ἐξαπίνης· στῆσεν δ’ Ὑπερίονος ἀγλαὸς υίὸς
ἵππους ῶκύποδας δηρὸν χρόνον, εἰσόκε κούρη
εἵλετ’ ἄπ’ άθανάτων ὤμων θεοείκελα τεύχη 15

