94 BATPAXOMTOMAXM.

Ψιχάρπαξ μὲν ἐγώ κικλήσκομαι· εἰμὶ δὲ κούρος
T ρωξάρταο πατρὸς μεγαλήτορος· ἡ δέ νυ μήτηρ
Λειχομύλη , θυγατὴρ Πτερνοτρώκτου βασιλῆος.
γείνατο δ’ ἐν καλύβῃ με καὶ ἐξεθρέψατο βρωτοῖς,
σύκοις καὶ καρύοις καὶ ἐδέσμασι παντοδαποῖσιν.
πῶς δὲ φίλον ποιῇ με, τὸν ἐς φύσιν οὐδὲν ὁμοῖον;
σοὶ μὲν γὰρ βίος ἐστὶν ἐν ὕδασιν· αὐτὰρ ἔμοιγε,
ὄσσα παρ’ ἀνθρώποις, τρώγειν ἔθος· οὐδέ με λήθει
ἄρτος δισκοπάνιστος ἀπ’ εὐκύκλου κανέοιο,
οὐ πλακόεις τανύπεπλος ἔχων πολὺ σησαμότυρον,
οὐ τόμος ἐκ πτέρνης, οὐχ ἥπατα λευκοχίτωνα,
ού τυρὸς νεόπηκτος ἀπὸ γλυκεροῖο γάλακτος,
ού χρηστὸν μελίτωμα, τὸ καὶ μάκαρες ποθέουσιν,
οὐδ’ ὅσα πρὸς θοίνας μερόπων τεύχουσι μάγειροι,
κοσμοῦντες χύτρας ἆρτύμασι παντοδαποῖσιν.
[οὐδέποτ’ ἐκ πολέμοιο κακὴν ἀπέφευγον ἀυτὴν,
ἄλλ’ ἰθὺς μετὰ μῶλον ι’ων προμάχοισιν ἐμίχθην.
ού δέδι’ ἄνθρωπον καίπερ μέγα σῶμα φοροῦντα,
ἄλλ’ ἐπὶ λέκτρον ίών καταδακνω δάκτυλον ἄκρον,
καὶ πτέρνης λαβόμην. καὶ οὐ πόνος ἄνδρα ἵκανεν,
νήδυμος οὐκ ἀπέφευγεν ὕπνος δάκνοντος ἐμεῖο.
ἀλλὰ δύω πάντων μάλα δείδια πᾶσαν ἐπ’ αἶαν,
κίρκον καὶ γαλεήν, οἴμοι μέγα πένθος ἄγουσιν,
καὶ παγίδα στονόεσσαν, ὅπου δολόεις πέλε πότμος·
πλεῖστον δὴ γαλέην περιδείδια , ἥτις ἀρίστη,
ἡ καὶ τρωγλοδύοντα κατὰ τρωγλην ε’ρεείνει.]
οὔ τρώγω ῥαφάνας, ού κράμβας, ού κολοκύντας,
οὐ πράσσοις χλωροῖς ἐπιβόσκομαι.. οὐδὲ σελίνοις·
ταῦτα γὰρ ὑμέτερ’ ἐστὶν ἐδέσματα τῶν κατὰ λίμνην.
Πρὸς τάδε μειδιάσας Φυσίγναθος ἀντίον ηὔδα·
Ξεϊνε, λίην αὐχεῖς ἐπὶ γαστέρι· ἔστι καὶ ἡμῖν
πολλὰ μάλ’ ἐν λίμνῃ καὶ ἐπὶ χθονὶ θαύματ’ ἰδέσθαι.

35

45

50

