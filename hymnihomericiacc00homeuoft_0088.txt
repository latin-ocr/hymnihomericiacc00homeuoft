70 XIII. ΕΙΣ ΔΗΜΗΤΡ. XIV. ΕΙΣ MHTEPA ΘΕΩΝ ete.

XIII.
ΕΙΣ ΔΗΜΗΤΡΑΝ.

Δήμητρ’ ἠΰκομον, σεμνὴν θεὸν, ἄρχομ’ ἀείδειν,
αὐτὴν καὶ κούρην, περικαλλέα Φερσεφόνειαν.
Χαῖρε, θεὰ, καὶ τήνδε σάω πόλιν· ἄρχε δ’ ἀοιδῆς.

 

XIV.
ΕΙΣ MHTEPA ΘΕῼΝ.

Μητέρα μοι παντων τε θεῶν πάντων τ ’ἀνθρώπων
ὕμνει. Μοῦσα λίγεια Διὸς θυγάτηρ μεγάλοιο.
ᾗ κροτάλων τυπάνων τ’ ἰαχή σύν τε βρόμος αὐλῶν
εὔαδεν, ἠδε λύκων κλαγγὴ χαροπῶν τε λεόντων.
οὔρεά τ’ ἠχήεντα καὶ ὑλήεντες ἔναυλοι. 5
Καὶ σὺ μὲν οὕτω χαῖρε θεαὶ θ’ ἅμα πᾶσαι ἀοιδῇ.

 

XV.
ΕΙΣ HPAKAEA ΛΕοΝΤοΘΤΜοΝ.

Ηρακλέα, Διὸς υἱὸν. ἀεισομαι, ὃν μέγ’ ὄῖριστον
γείνατ’ ἐπιχθονίων Θήβῃς ὲίι καλλιχόροισιν
Ἀλκμήνη μιχθεῖσα κελαινεφέϊ Κρονίωνι·
ὃς πρὶν μεν κατὰ γαῖαν ἀθέσφατον ήδε θάλασσαν
πλαζόμενος πομπῇσιν ὕπ’ Εὐρυσθῆος ἄνακτος 5
πολλὰ μὲν αὐτὸς ἔρεξεν ἀτάσθαλα, πολλὰ δ’ ἀνέτλη·
νῦν δ’ ἥδ η κατὰ καλὸν ἕδος νιφόεντος Ὀλύμπου
ναίει τερπόμενος καὶ ἔχει καλλίσφυρον ”Ηβην.

Χαῖρε, ἅναξ, Διὸς υἷέ · δίδου δ’ ἀρετήν τε καὶ ὄλβον.

 

