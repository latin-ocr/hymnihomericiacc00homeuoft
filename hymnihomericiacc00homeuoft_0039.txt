111. ΕΙΣ ΕΡΜΗΝ.

ΙΙΙ.
ΕΙΣ EPMHN.

Ἑρμῆν ὕμνει, Μοῦσα , Διὸς καὶ Μαιάδος υἱὸν.

Κυλλήνης μεδέοντα καὶ Ἀρκαδίης πολυμήλου,
ἄγγελον ἀθανάτων ἐριούνιον, ὃν τέκε Μαῖα,

, νύμφη ἐϋπλόκαμος, Διὸς ἐν φιλότητι μιγεῖσα,
αι’δοίη · μακάρων δὲ θεῶν ἠλεύαθ’ ὅμιλον,
ἄντρον ἔσω ναίουσα παλίσκιον, ἔνθα Κρονίων
νύμφῃ ἐυπλοκάμῳ μισγέσκετο νυκτὸς ἀμολγῷ,
ὄφρα κατὰ γλυκὺς ὕπνος ἔχοι λευκώλενονἽ-Ιρην,
λήθων ἀθανάτους τε θεοὺς θνητούς τ’ ἀνθρώπους.
ἀλλ’ ὅτε δὴ μεγάλοιο Διὸς νόος ἐξετελεῖτο,

[τῇ δ’ ἤδη δέκατος μεὶς οὐρανῷ ἐστήρικτο,

εἴς τε φόως ἄγαγεν, ἀρίσημά τε ἔργα τέτυκτο ·]
καὶ τότ’ ἐγείνατο παῖδα πολύτροπον, αἱμυλομήτην,
ληιστῆρ’, ἐλατῆρα βοῶν, ἡγήτορ’ ὀνείρων,
νυκτὸς ὀπωπητῆρα, πυληδόκον. ὃς τάχ’ ἔμελλεν
ἀμφανέειν κλυτὰ ἔργα μετ’ ἀθανάτοισι θεοῖσιν.
[ἠῷος γεγονώς μέσῳ ἤματι ἐγκιθάριζεν,

ἑσπέριος βοῦς κλέψεν ἑκηβόλου Ἀπόλλωνος,
τετράδι τῇ προτέρῃ, τῇ μιν τέκε πότνια Μαῖα]
ὃς καὶ, ἐπειδὴ μητρὸς ἀπ’ ἀθανάτων θόρε γυίων,
οὐκέτι δηρὸν ε’κειτο μένων ἱερῷ ἐνὶ λίκνῳ,

ἀλλ’ ὅγ’ ἀναΐξας ζήτει βόας Ἀπόλλωνος,

ούδόν ὑπερβαίνων ὑψηρεφέος ἄντροιο.

ἔνθα χέλυν εὑρών, ἐκτήσατο μυρίον ὄλβον·

ἦ ῥά οἰ ἀντεβόλησεν ἐπ’ αὐλείῃσι θύρῃσι,
βοσκομένη προπάροιθε δόμων ἐριθηλέα ποίην,
σαῦλα ποσὶν βαίνουσα · Διὸς δ’ ἐριούνιος υίὸς
ἀθρήσας ἐγέλασσε , καὶ αὐτίκα μῦθον ἔειπε ·

 

Ἐρμῆς τοι πρώτιστα χέλυν τεκτήνατ’ ἀοιδόν ·

21

10·

15

20

26

