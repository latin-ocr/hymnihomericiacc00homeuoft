74 XX. ΕΙΣ ΗΦΑΙΣΤΟΝ. XXI. ΕΙΣ ΑΠΟΛΛΩΝΑ etc.

XX.
ΕΙΣ ΗΦΑῙΣΤΟΝ.

’Ἠφαιστον κλυτόμητιν ἀείσεο, Μοῦσα λίγεια.
ὃς μετ’ Ἀθηναίης γλαυκώπιδος ἀγλαὰ ἔργα
ἀνθρώπους ἐδίδαξεν ἐπὶ χθονὸς, οἳ τὸ πάρος περ
ἄντροις ναιετάασκον ἐν οὔρεσιν, ἠΰτε θῆρες.
νῦν δὲ δι’ ’Ἠφαιστον κλυτοτέχνην ἔργα δαέντες 5
ῥηιδίως αἰῶνα τελεσφόρον εἰς ἐνιαυτὸν
εὔκηλοι διάγουσιν ε’νὶ σφετέροισι δόμοισιν.

Ἀλλ’ ἴληθ’,”Ηφαιστε· δίδου δ’ ἀρετήν τε καὶ ὄλβον.

 

ΧΧΙ.
ΕΙΣ ΑΠΟΛΛΩΝΑ.

Φοῖβε, σὲ μὲν καὶ κύκνος ὑπὸ πτερύγων λίγ’ ἀείδει,
ὄχθῃ ἐπιθρώσκων ποταμὸν πάρα δινήεντα,
Πηνειόν· σὲ δ’ ἀοιδὸς ἔχων φόρμιγγα λίγειαν
ἡδυεπὴς πρῶτόν τε καὶ ὕστατον αἰὲν ἀείδει.

Καὶ σύ μὲν οὕτω χαῖρε, ἅναξ, ἵλαμαι δέ σ’ ἀοιδῇ. 5

 

XXII.
ΕΙΣ ΠοΣΕῙΔῼΝΑ.

Ἀμφὶ Ποσειδάωνα, θεὸν με’γαν. άρχομ’ ἀείδειν.
γαίης κινητῆρα καὶ ἀτρυγέτοιο θαλάσσης,
πόντιον, ὅς θ’ Ελικωνα καὶ εὐρείας ἔχει Αἰγάς.
διχθά τοι, ΜΕννοσιγαιε θεοὶ τιμὴν ἐδάσαντο,
ἵππων τε δμητῆρ’ ε’,μεναι σωτῆρά τε νηῶν. 5
Χαῖρε, Ποσείδαον γαιήοχε κυανοχαιτα,
καὶ, μάκαρ εὐμενὲς ητορ ἔχων πλώουσιν ἀρηγε.

 

