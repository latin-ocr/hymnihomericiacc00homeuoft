76 XXVI. ΕΙΣ ΔΙΟΝΤΣΟΝ. XXVII. ΕΙΣ APTEMIN.

XXVI.
ΕΙΣ ΔΙΟΝΤΣΟΝ.

Κισσοκόμην Διόνυσον ἐρίβρομον ἅρχομ ’ἄει’δειν,
Ζηνὸς καὶ Σεμέλης ἐρικυδέος ἀγλαὸν υἱὸν,
ὂν τρέφον ἠΰκομοι νύμφαι παρὰ πατρὸς ἄνακτος
δεξάμεναι κόλποισι καὶ ἐνδυκέως ἀτίταλλον
Νύσης ἐν γυάλοις· ὁ δ’ ἀέξετο πατρὸς ἕκητι 5
ἄντρῳ ἐν εὐώδει μεταρίθμιος ἀθανάτοισιν.
αὐτὰρ ἐπειδὴ τόνδε θεαὶ πολύυμνον ἔθρεψαν,
δὴ τότε φοιτίζεσκε καθ’ ὑλήεντας ἐναύλους.
κισσῷ καὶ δάφνη πεπυκασμένος· αἱ δ’ ἅμ’ ἕποντο
νύμφαι, ὁ δ’ ἐξηγεῖτο· βρόμος δ’ ἔχεν ἄσπετον ὕλην. ιο
Καὶ σὺ μὲν οὕτω χαῖρε, πολυστάφυλ’ (ὁ Διόνυσε·
δὸς δ’ ἡμᾶς χαίροντας ές ὥρας αὐτις ἱκέσθαι.

 

XXVII.
ΕΙΣ APTEMIN.

’Ἄρτεμιν άείδω χρυσηλάκατον κελαδεινὴν,
παρθένον αἰδοίην, ἐλαφηβόλον, ἰοχέαιραν,
αὐτοκασιγνήτην χρυσαόρου Ἀπόλλωνος.

ἢ κατ’ ὅρη σκιόεντα καὶ ἄκριας ἠνεμοέσσας

ἄγρῃ τερπομένη παγχρύσεα τόξα τιταίνει, 5
πέμπουσα στονόεντα βέλη· τρομέει δὲ κάρηνα

ὑψηλῶν ὀρέων. ἰαχεῖ δ’ ἔπι δάσκιος ὕλη

δεινὸν ὑπὸ κλαγγῆς θηρῶν· φρίσσει δέ τε γαῖα

πόντος τ’ ἰχθυόεις· ἡ δ’ ἄλκιμον ἦτορ ἔχουσα

πάντη ἐπιστρέφεται . θηρῶν ὀλέκουσα γενέθλην. 10

 

xxv1. ἐκ δ’ αὖθ’ ὡράων εἰς τοὺς πολλοὺς ἐνιαυτούς. 13

