XVI ΕΙΣ ΑΣΚΑΗΠ. XVII. ΕΙΣ ΔΙΟΣΚ. XVIII. ΕΙΣ ΕΡΜ. 71

XVI.
ΕΙΣ ΑΣΚΛΗΠΙΟΝ.

Ἰητῆρα νόσων Ἀσκληπιὸν ἄρχομ’ ἀείδειν,
υἶόν Ἀπόλλωνος, τὸν ἐγείνατο δῖα Κορωνὶς
Δωτίῳ ἐν πεδίῳ, κούρη Φλεγύου βασιλῆος,
- χάρμα μέγ’ ἀνθρώποισι, κακῶν θελκτῆρ’ ὀδυνάων.
Καὶ σὺ μὲν οὕτω χαῖρε, ἅναξ· λίτομαι δέ σ’ ἀοιδῇ. 5

 

XVII. ·
ΕΙΣ ΔΙοΣΚοΤΡοΤΣ.

Κάστορα καὶ Πολυδεύκε’ ἀείσεο , Μοῦσα λίγεια.
Τυνδαρίδας , οἳ Ζηνὸς Ὀλυμπίου ἐξεγένοντο ·
τοὺς ὑπὸ Ταϋγέτου κορυφῇς τέκε πότνια Λήδη
λάθρη ὑποδμηθεῖσα κελαινεφέι· Κρονίωνι.

Χαίρετε, Τυνδαρίδαι, ταχέων ἐπιβήτορες ἵππων. ὸ

 

XVIII.
ΕΙΣ EPMHN.

Ἑρμῆν ἀείδω Κυλλήνιον, Ἀργειφόντην,
Κυλλήνης μεδέοντα καὶ Ἀρκαδίης πολυμήλου,
ἄγγελον ἀθανάτων ἐριούνιον, ὃν τέκε Μαῖα,
’Ἄτλαντος θυγάτηρ, Διὸς ἐν φιλότητι μιγεῖσα,
αἰδοίη· μακάρων δὲ θεῶν ἀλέεινεν ὅμιλον, 5
ἄντρῳ ναιετάουσα παλισκίῳ · ἔνθα Κρονίων
νύμφῃ ἐϋπλοκάμῳ μισγέσκετο νυκτὸς ἀμολγῷ,
εὖτε κατὰ γλυκὺς ὕπνος ἔχοι λευκώλενονἽΙρην·
λάνθανε δ’ ἀθανάτους τε θεοὺς θνητούς τ’ ἀνθρωπουςΔ

