26 111. ΕΙΣ EPMHN.

Τίπτε σὺ. ποικιλομῆτα, πόθεν τόδε νυκτὸς ἐν ὥρῃ 155
ἔρχῃ, ἀναιδείην ἐπιειμένες νῦν σε μάλ’ οἴω
ἦ τάχ’ ἀμήχανα δεσμὰ περὶ πλευρῇσιν ἔχοντα
Λητοΐδου ὑπὸ χερσὶ διὲκ προθύροιο περήσειν,
ἢ σὲ κακὸν τὰ μέταζε κατ’ ἄγκεα φηλητεύσειν,
ἔρρε, τάλαν· μεγάλην σε πατὴρ ἐφύτευσε μέριμναν 160
θνητοῖς ἀνθρώποισι καὶ ἀθανάτοισι θεοῖσι.

Τὴν δ’ Ἑρμῆς μύθοισιν ἀμείβετο κερδαλέοισι ·
μῆτερ ἐμὴ, τί με ταῦτα δεδίσκεαι, ἠύτε τέκνον
νήπιον , ὃς μάλα παῦρα μετὰ φρεσὶν αἴσυλα οἶδε,
ταρβαλέον, καὶ μητρὸς ὑπαιδείδοικεν ε’νιπάς; 165
αὐτὰρ ε’γώ τέχνης ἐπιβήσομαι, ἥτις ἀρίστη,
* βουλεύων ἐμὲ καὶ σε διαμπερές· οὐδὲ θεοῖσι
νῶι μετ’ ἀθανάτοισιν ἀδώρητοι καὶ ἄλιστοι
αὐτοῦ τῇδε μένοντες ἀνεξόμεθ’, ὡς σὺ κελεύεις.
βέλτερον ἤματα πάντα μετ’ ἀθανάτοις ὀαρίζειν 170
πλούσιον, ἀφνειὸν, πολυλήιον, ἢκατα δῶμα
ἄντρῳ ἐν ἠερόεντι θαασσέμεν· ἀμφὶ δὲ τιμῇ,
κάγώ τῆς ὁσίης ἐπιβήσομαι, ἧσπερ Ἀπόλλων.
εἰ δέ κε μὴ δώῃσι πατὴρ ἐμὸς, ἤτοι ε”γωγε
πειρήσω - δύναμαι —- φηλητέων ὄρχαμος εἶναι. 175
εί δέ μ’ ἐρευνήσει Λητοῦς ἐρικυδέος υίὸς,
ἄλλο τί οἵ καὶ μεῖζον ὀΐομαι ἀντιβολήσειν.
εἶμι γὰρ εἰς Πυθῶνα μέγαν δόμον ἀντιτορήσων·
ἔνθεν ἅλις τρίποδας περικαλλέας ἠδὲ λέβητας
πορθήσω καὶ χρυσὸν, ἅλις τ’ αἴθωνα σίδηρον, 180
καὶ πολλὴν ἐσθῆτα· σὺ δ’ ὄψεαι, αἰ’κ’ ἐθέλῃσθα.

Ὣς oc μέν ῤ’ ἐπέεσσι πρὸς ἀλλήλους ἀγόρευον.
υἱός τ’ αἰγιόχοιο Διὸς καὶ πότνια Μαῖα.
Ἡως δ’ ἠριγένεια φόως θνητοῖσι φέρουσα
ὤρνυτ’ ἀπ’ Ὠκεανοῖο βαθυρρόου· αὐτὰρ Ἀπόλλων 185
Ὀγχηστόνδ’ ἀφίκανε κιών, πολυήρατον ἄλσος

