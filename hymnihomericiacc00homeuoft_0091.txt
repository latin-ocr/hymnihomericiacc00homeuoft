xlx. ΕΙΣ nANA.. 73

λυγκὸς ἔχει, λιγυρῇσιν ἀγαλλόμενος φρένα μολπαῖς,

ἐν μαλακῷ λειμῶνι , τόθι κρόκος ἠδ’ ὑάκινθος 25
εὐώδης θαλέθων καταμίσγεται ἄκριτα ποίῃ.

ὑμνεῦσιν δὲ θεοὺς μάκαρας καὶ μακρὸν Ὄλυμπον·

οἷόν θ’ Ἑρμείην ἐριούνιον ἔξοχον ἄλλων

ἔννεπον, ὡς ὅγ’ ἅπασι θεοῖς θοὸς ἄγγελός ἐστι,

· καί ῤ’ ὅτ’ ἐς Ἀρκαδίην πολυπίδακα, μητέρα μήλων, 30

ἐξίκετ’, ἔνθα τέ oc τέμενος Κυλληνίου ἐστίν.
ἔνθ’ ὅγε καὶ θεὸς [ὃν ψαφαρότριχα μῆλ’ ἐνόμευεν
άνδρὶ πάρα θνητῷ· λάθε γὰρ πόθος ὑγρὸς ἐπελθών
νύμφῃ ἐϋπλοκάμῳ Δρύοπος φιλότητι μιγῆναι·
ἐκ δ’ ἐτέλεσσε γάμον θαλερὸν, τέκε δ’ ἐν μεγάροισιν 35
Ἑρμείῃ φίλον υἱὸν, ἄφαρ τερατωπὸν ἰδέσθαι, ’
αἰγιπόδην, δικέρωτα, πολύκροτον, ἡδυγέλωτα·
φεῦγε δ’ ἀναΐξασα, λίπεν δ’ ἄρα παῖδα τιθήνη·
δεῖσε γὰρ, ὡς ἴδεν ὄψιν άμείλιχον, ἠυγένειον.
τὸν δ’ αἶψ’ Ἑρμειής ἐριούνιος εἰς χέρα θῆκε 40
δεξάμενος, χαῖρεν δὲ νόῳ περιώσια δαίμων.
ῥίμφα δ ’ ἐς άθανάτων ἕδρας κίε παῖδα καλύψας
δέρμασιν ἐν πυκινοῖσιν ὀρεσκῴοιο λαγωοῦ·
πὰρ δὲ Ζηνὶ κάθιζε καὶ ἄλλοις ἀθανάτοισιν,
δεῖξε δὲ κοῦρον ἑόν· πάντες δ’ ἄρα θυμὸν ἔτερφθεν 45
άθάνατοι, περίαλλα δ’ ὁ Βάκχειος Διόνυσος.
Πᾶνα δέ μιν καλέεσκον , ὅτι φρένα πᾶσιν ἔτερψε.

Καὶ σὺ μὲν οὕτω χαῖρε, ἄναξ, λίτομαι δέ σ’ ἀοιδῇ
αὐτὰρ ἐγω καὶ σεῖο καὶ ἄλλης μνήσομ’ ἀοιδῆς.

