PRAEFATIO.

Qui factum sit, ut inter tot tantosque viros doctos, qui
Homericos sese profitentur, ego potissimum accesserim ad
recensenda haec earmina, quae si minus ipsius Homeri,
tamen Homericae poesi et argumento et dicendi genere
habentur proxima, paucis attinet explicare. Nam inde ab
illo tempore, quo almam Georgiam Augustam adii, Frid.
Guil. Schneidewinum prae ceteris nactus sum mo—
deratorem studiorum prudentissimum et in me benevolen-
tissimum, qui et publicis exercitationibus et sermonibus
domesticis miros quosdam (ut ille ait) amores mihi excitavit
Homeri, capitis ac fontis Graecarum litterarum, atque ad
hunc iterum iterumque tractandum ut me converterem,
auctor fuit gravissimus. Et quam disserendo tradidit disei-
pulis monstravitque viam, qua esset in his studiis ingre-
diendum, eam ipse exemplo praeivit doctrinaeque docu-
menta proposuit luculentissima commentationibus duabus
de hymnis Homericis conscriptis (altera inserta Studiis Got-
tingensibus a. 1847 editis, altera Philologi Vol. ΙΙΙ). Cui
viro egregie de me merito quantum debere me sentiam
qium coram ipso, dum in vivis erat, nunquam dissimula-
verim, ne eos quidem qui haec lecturi sint ignorare volui.
Sed exacto quadriennio posteaquam spatiis Academiae re-
lictis praeparatoque itinere Graeco accessi ad loca illa cum
ipsorum amoenitate conspicua, tum summis rebus per tri-
ginta saecula gestis nobilitata, non immemor equidem summi
poetae, cujus nullus mons, nullus rivus me non admonebat,
et Iliadem memoriter recitavi, quum agrum Trojanum in-
viserem Achilleumque tumulum adequitarem, et in Aegeo
insulas circumvehens Ulixis errores ita relegi, ut non se-
mel ad vesperam unda vento exagitata exemplar quod manu
tenebam sale puro conspergeret· ἆμφι δὲ κῦμα στείρῃ πορ-

φόρεον μεγάλ’ ἴαχε νηὸς ἰούσης. Sed dum illud solum cal-

