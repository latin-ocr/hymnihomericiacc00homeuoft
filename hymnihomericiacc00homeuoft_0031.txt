11. ΕΙΣ ΑΠΟΛΛΩΝΑ ΠΤΘΙΟΝ. 13

κτεῖνεν ἅναξ, Διὸς υίὸς, ἀπὸ κρατεροῖο βιοῖο,

ζατρεφεα, μεγάλην, τέρας ἄγριον, ἣ κακὰ πολλὰ

ἀνθρώπους ἔρδεσκεν ἐπὶ χθονὶ, πολλὰ μὲν αὐτοὺς, 125

πολλὰ δὲ μῆλα ταναύποδ’, ἐπεὶ πέλε πῆμα δαφοινόν.

[καί ποτε δεξαμένη χρυσοθρόνου ἔτρεφενἽῚρης [305]

δεινόν τ’ ἀργαλέον τε Τυφάονα, πῆμα βροτοῖσιν·

’ ὅν ποτ’ ἅρ’“Ηρη ἔτικτε χολωσαμένη Διὶ· πατρὶ,

εὖτ’ ἄρα δὴ Κρονίδης ἐρικυδέα γείνατ’ Ἀθήνην 130

ἐκ κορυφῆς’ ἡ δ’ αἶψα χολώσατο πότνια ’Ἠρη.

ἠδὲ καὶ ἀγρομένοισι μετ’ ἀθανάτοισιν ἔειπε· [310]
Κέκλυτέ μευ, πάντες τε θεοὶ πᾶσαί τε θέαιναι,

ὡς ἔμ’ ἀτιμάζειν ἄρχει νεφεληγερέτα Ζεὺς

πρῶτος, ἐπεί μ’ ἄλοχον ποιήσατο κέδν’ εἰδυῖαν· 135
καὶ νῦν νόσφιν ε’μεῑο τέκε γλαυκῶπιν Ἀθήνην,
ἣ πᾶσιν μακάρεσσι μεταπρέπει ἀθανάτοισιν· [315]

αὐτὰρ ὅγ’ ἠπεδανὸς γέγονεν μετὰ πᾶσι θεοῖσι
παῖς ἐμὸςἽῚφαιστος, ῥικνὸς πόδας, ὃν τέκον αὐτή·

* * *
ρίψ’ ἀνα χερσὶν ἑλοῦσα καὶ ἔμβαλον εὐρέι· πόντῳ · , 140
ἀλλά ἑ Νηρῆος θυγάτηρ Θέτις ἀργυρόπεζα
δέξατο καὶ μετὰ ᾗσι κασιγνήτῃσι κόμισσεν. [320]
ὦς ὄφελ’ ἄλλο θεοῖσι χαρίζεσθαι μακάρεσσι.
σχέτλιε, ποικιλομῆτα, τί νῦν ἔτι μήσεαι ἄλλος
πῶς ἔτλης οἶος τεκέειν γλαυκωπιδ’ ’Λθήνηνς 145
οὐκ ἂν ε’γω τεκόμην; καὶ σὴ κεκλημένη ἔμπης
ἦν ἄρ’ ἐν ἀθανάτοισιν, οἳ οὐρανὸν εὐρὺν ἔχουσι. [325]
φράζεο νῦν, μή τοί τι κακὸν μητίσομ’ ὀπίσσω. 147 b.
καὶ νῦν μέντοι ἐγώ τεχνήσομαι , ὥς κε γένηται-
παῑς ἐμοὶ, ὅς κε θεοῖσι μεταπρέποι ἀθανάτοισιν,
οὔτε σὸν αἰσχύνασ’ ἱερὸν λέχος οὔτ’ ἐμὸν αὐτῆς. 150
οὐδέ τοι εἰς εὐνὴν πωλήσομαι, ἀλλ’ ἀπὸ σεῖο
τηλόθεν οὖσα θεοῖσι μετέσσομαι ἀθανάτοισιν, [330]

