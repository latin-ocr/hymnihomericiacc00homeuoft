IV. ΕΙΣ ΑΦΡΟΔΙΤΗΝ. 45

-----

ἑσσαμένη δ’ εὖ πάντα περὶ χροῑ δῖα θεάων

ἔστη πὰρ κλισίῃ· ευποιήτου δὲ μελάθρου

κῦρε κάρη· κάλλος δὲ παρειάων άπέλαμπεν

ἄμβροτον, οἶόν τ’ ἐστὶν ἐϋστεφάνου Κυθερείης. 175
ἐξ ὕπνου τ’ ἀνέγειρεν, ἔπος τ’ ἔφατ’ ἔκ τ’ ὀνόμαζεν·

’Όρσεο, Δαρδανίδη· τί νυ νήγρετον ὕπνον ἰαύεις;
καὶ φράσαι, εἴ τοι ὁμοίη ε’γών ἰνδάλλομαι εἶναι,
οἵην δή με τὸ πρῶτον έν ὀφθαλμοῖσι νόησας;

ἹΩς φάθ’ ” ὁ δ’ ἐξ ὕπνοιο μάλ’ ἐμμαπέως ὑπάκουσεν. 180
ὦς δὲ ἴδεν δειρήν τε καὶ ὄμματα κάλ’ Ἀφροδίτης,
τάρβησέν τε καὶ ὅσσε παρακλιδὸν ἔτραπεν ἄλλῃ.
ἂψ δ’ αὖτις χλαίνῃ τε καλύψατο καλά πρόσωπα,
καί μιν λισσόμενος ἔπεα πτερόεντα προσηύδα·

Αὐτίκα σ’ ὦς τὰ πρῶτα, θεὰ, ἴδον ὀφθαλμοῖσιν, 185
ἔγνων, ὡς θεὸς ἦσθα· σύ δ’ οὐ νημερτὲς ἔειπες.
άλλά σε πρὸς Ζηνὸς γουνάζομαι αἰγιόχοιο,
μή με ζῶντ’ άμενηνόν έν ἀνθρώποισιν ἐάσῃς
ναίειν, ἀλλ’ ἐλέαιρ’ · ἐπεὶ οὐ βιοθάλμιος άνὴρ
γίγνεται, ὅστε θεαῖς εὐνάζεται ἀθανάτῃσι. ’ 190
Τὸν δ’ ἠμείβετ’ ἔπειτα Διὸς θυγάτηρ Ἀφροδίτη·
Ἀγχίση, κύδιστε καταθνητῶν ἀνθρώπων,
θάρσει, μηδέ τι σῇσι μετὰ φρεσὶ δείδιθι λίην·
οὐ γάρ τοί τι δέος παθέειν κακὸν ἐξ ἐμέθεν γε,
οὐδ’ ἄλλων μακάρων· ἐπειὴ φίλος ε’σσὶ θεοῖσι. 195
σοὶ δ’ ἔσται φίλος υίὸς, ὃς ἐν Τρώεσσιν ἀνάξει,
καὶ παῖδες παίδεσσι διαμπερὲς ε’κγεγάονται·
τῷ δὲ καὶ ,Αἰνείας ὄνομ’ ἔσσεται , οὕνεκά μ’ αἰνὸν
ἔσχεν ἅχος, ἕνεκα βροτοῦ άνέρος ἔμπεσον εὐνῇ·
άγχίθεοι δε μάλιστα καταθνητων άνθρωπων 200
αἰεὶ’ αφ’ ὑμετέρης γενεῆς εἶδός τε φυήν τε.
ἦτοι ιιεν ξανθὸν Γανυμήδεα μητιέτα Ζευς

