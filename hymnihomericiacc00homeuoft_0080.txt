62 v. ΕΙΣ ΔΗΜΗΤΡΑΝ.

ἐλθεῖν ἐξ Ερέβευς, ‘eva μ’ ὀφθαλμοῖσιν ἰδοῦσα

λήξαις ἀθανάτοισι χόλου καὶ μήνιος αἰνῆς, 410
αὐτίκ’ ἐγών άνόρουσ’ ὑπὸ χάρματος· αὐτὰρ ὂ λάθρη
ἔμβαλέ μοι ῥοιῆς κόκκον. μελιηδέ’ ἐδωδὴν,

ἄκουσαν δὲ βίῃ με προσηνάγκασσε πάσασθαι.

ὡς δέ μ’ ἀναρπάξας Κρονίδεω πυκινὴν διὰ μῆτιν
ᾤχετο, πατρὸς ἐμοῖο, φέρων ὑπὸ κεύθεα γαίης, 415
ἐξερέω, καὶ πάντα διΐξομαι, ὡς ἐρεείνεις.

ἡμεῖς μὲν μάλα πᾶσαι άν’ ἱμερτὸν λειμῶνα,

Λευκίππη Φαινώ τε καὶ Ἠλέκτρη καὶ Ἰάνθη,

καὶ Μελίτη Ἰάχη τε Ῥοδειά τε Καλλιρόη τε,

Μηλόβοσίς τε Τύχη τε καὶ Ὠκυρόη καλυκῶπις, 420
Χρυσηῒς τ’ Ἰάνειρά τ’ Ἀκάστη τ’ Ἀδμήτη τε,

καὶ Ῥοδόπη Πλουτώ τε καὶ ἱμερόεσσα Καλυψώ,

καὶ Στύξ Οὐρανίη τε Γαλαξαύρη τ’ ἐρατεινὴ,

παίζομεν ἠδ’ ἄνθεα δρέπομεν χει’ρεσσ’ ἐρόεντα, 425
μίγδα κρόκον τ’ άγανόν καὶ ἀγαλλίδας ἠδ’ ὑάκινθον,
καὶ ῥοδέας κάλυκας καὶ λείρια, θαῦμα ἰδέσθαι,

* νάρκισσόν θ’, ὃν ἔφυσ’, ὥσπερ κρόκον, εὐρεῖα χθών.
αὐτὰρ ἐγώ δρεπόμην περὶ χάρματι· γαῖα δ’ ἔνερθε
χώρησεν· τῇ δ’ ἔκθορ’ ἅναξ κρατερὸς Πολυδέγμων. 430
βῆ δὲ φέρων ὑπὸ γαῖαν ἐν ἅρμασι χρυσείοισι

πόλλ’ ἀεκαζομένην· ἐβόησα δ’ ἄρ’ ὄρθια φωνῇ.

ταῦτά τοι ἀχνυμένη περ ἀληθέα πάντ’ ἀγορεύω.

Ως τότε μεν πρόπαν ήμαρ ὁμόφρονα θυμὸν ἔχουσαι
πολλὰ μάλ’ άλλ ήλων κραδιην καὶ θυμὸν ἴαινον 435
ἀμφαγαπαζόμεναι· άχέων δ’ άπεπαύετο θυμός.
γηθοσύνας δ’ ἐδέχοντο παρ’ άλλήλων ἔδιδόν τε.
τῇσιν δ’ ἐγγύθεν ἦλθ’ Ἑκάτη λιπαροκρήδεμνος·
πολλὰ δ’ ἄρ’ ἀμφαγάπησε κόρην Δημήτερος ἁγνήν·

 

Παλλάς τ’ ἐγρεμάχη καὶ ’Ἄρτεμις ἰοχέαιρα, 424

