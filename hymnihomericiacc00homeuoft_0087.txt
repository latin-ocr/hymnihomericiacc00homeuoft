x. ΕΙΣ ΑΦΡΟΔ. ΧΙ. ΕΙΣ ΑΘΗΝ. xn. ΕΙΣ Ham. 69

X.
ΕΙΣ ΑΦΡΟΔΙΤΗΝ,

Κυπρογενῆ Κυθέρειαν ἀείσομαι, ἥτε βροτοῖσι
μείλιχα δῶρα δίδωσιν, ἐφ’ ἱμερτῷ δὲ προσώπῳ
αἰεὶ μειδιάει καὶ ἐφ’ ἱμερτὸν φέρει ἄνθος.

Χαῖρε, θεὰ, Σαλαμῖνος ἐϋκτιμένης μεδέουσα
καὶ πάσης Κύπρου· δὸς δ’ ἱμερόεσσαν άοιδήν. 5
αὐτὰρ ἐγώ καὶ σεῖο καὶ ἄλλης μνήσομ’ άοιδῆς.

 

ΧΙ.
ΕΙΣ ΑΘΗΝΑΝ.

Παλλάδ’ Ἀθηναίην ἐρυσίπτολιν ἄρχομ’ άείδειν,
δεινὴν, ᾗ σὺν’Ἀρηι μέλει πολεμήια ἔργα
περθόμεναί τε πόληες άῦτή τε πτόλεμοί τε,
καί τ’ ἐρρύσατο Ιλαὸν ἰόντα τε νισσόμενόν τε

Χαῖρε, θεὰ, δὸς δ’ ἄμμι τύχην εὐδαιμονίην τε. 5

 

XII.
ΕΙΣ ΙΙΡΑΝ.

’Ἠρην άείδω χρυσόθρονον, ἣν τέκε Ῥείη,
ἀθανάτων βασίλειαν, ὑπείροχον εἶδος ἔχουσαν,
Ζηνὸς ἐριγδούποιο κασιγνήτην ἄλοχόν τε,
κυδρὴν, ἣν πάντες μάκαρες κατὰ μακρὸνὌλυμπον
ἁζόμενοι τίουσιν ὁμῶς Διὶ τερπικεραύνῳ. 5

 

