46 1v. ΕΙΣ ΑψΡοΔιΤΗΝ.

ἥρπασεν ὃν διὰ κάλλος, ἵν’ ἀθανάτοισι μετείη,
καί τε Διὸς κατὰ δῶμα θεοῖς ἐπιοινοχοεύοι.
θαῦμα ἰδεῖν, πάντεσσι τετιμένος ἀθανάτοισι,
χρυσέου ἐν κρητῆρος ἀφύσσων νέκταρ ἐρυθρόν.

Τρῶα δὲ πένθος ἄλαστον ἔχε φρένας, οὐδέ τι ἤδει,

οππη oc φίλον υιόν ἀνήρπασε θέσπις ἄελλα·

τον δὴ ἔπειτα γόασκε διαμπερες’ ήματα πάντα.
καί μιν Ζεὺς ἐλέησε, δίδου δέ οἱ υἷος ἄποινα,
ἵππους ἀρσίποδας, τοί τ’ ἀθανάτους φορέουσι.
τούς οἱ δῶρον ἔδωκεν ἔχειν · εἶπεν δὲ ἕκαστα
Ζηνὸς ἐφημοσύνῃσι διάκτορος Ἀργειφόντης,
ὡς ἔοι ἀθάνατος καὶ ἀγήρως ἶσα θεοῖσιν.

αὐτὰρ ἐπειδὴ Ζηνὸς ὅγ’ ἔκλυεν ἀγγελιάων,
οὐκέτ’ ἔπειτα γόασκε, γεγήθει δὲ φρένας ἔνδον.
γηθόσυνος δ’ ἵπποισιν ἀελλοπόδεσσιν ὀχεῖτο.
ὥς δ’ αὖ Τιθωνὸν χρυσόθρονος ἥρπασεν Ἠώς,
ὑμετέρης γενεῆς, ἐπιείκελον ἀθανάτοισι.

βῆ δ’ ι”μεν αἰτήσουσα κελαινεφέα Κρονίωνα,
ἀθάνατόν τ’ εἶναι καὶ ζώειν ἤματα πάντα ·

τῇ δὲ Ζεὺς ἐπένευσε καὶ ἐκρήηνεν ἐέλδωρ.
νηπίη. οὐδ’ ἐνόησε μετὰ φρεσὶ πότνια Ἠως
ἥβην αἰτῆσαι, ξῦσαί τ’ ἀπὸ γῆρας ὀλοιόν.

τὸν δ’ ἤτοι εἵως μὲν ε”χεν πολυήρατος ἥβη,

Ἠοῖ τερπόμενος χρυσοθρόνῳ ἠριγενείῃ.

ναῖε παρ’ Ὠκεανοῖο ῥοῇς ἐπὶ πείρασι γαίης·
αὐτὰρ ἐπεὶ πρῶται πολιαὶ κατέχυντο ἔθειραι
καλῆς ἐκ κεφαλῆς εὐηγενέος τε γενείου,

τοῦ δ’ ἤτοι εὐνῆς μὲν ἀπείχετο πότνια Ἠὼς,
αὐτὸν δ’ αὖτ’ ἀτίταλλεν ἐνὶ μεγάροισιν ἔχουσα.
σίτῳ τ’ ἀμβροσίῃ τε καὶ εἵματα καλά διδοῦσα.
ἀλλ’ ὅτε δὴ πάμπαν στυγερὸν κατὰ γῆρας ἔπειγεν,
οὐδέ τι κινῆσαι μελέων δύνατ’ οὐδ’ ἀναεῖραι,

205

210

215

*220

225

230

