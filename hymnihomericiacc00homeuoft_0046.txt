28 111. ΕΙΣ EPMHN.

Ὦ πόποι , ἦ μέγα θαῦμα τόδ’ ὀφθαλμοῖσιν ὁρῶμαι·

ἴχνια μὲν τάδε γ’ ἐστὶ βοῶν ὀρθοκραιράων,
ἀλλὰ πάλιν τέτραπται ἐς ἀσφοδελὸν λειμῶνα ·

βήματα δ’ οὔτ’ ἀνδρὸς τάδε γίνεται οὔτε γυναικὸς,

οὔτε λύκων πολιῶν οὔτ’ ἄρκτων οὔτε λεόντων ·

οὔτε τι κένταυρον λασιαύχενα ἔλπομαι εἶναι,

ὅστις τοῖα πέλωρα βιβᾷ ποσὶ καρπαλίμοισιν·

αι’νὰ μὲν ἔνθεν ὁδοῖο, τὰ δ ’ αἰνότερ’ ἔνθεν ὁδοῖο.
Ὣς εἰπών ἤιξεν ἅναξ Διὸς υίὸς Ἀπόλλων·

Κυλλήνης δ’ ἀφίκανεν ὅρος καταείμενον ὕλῃ,

πέτρης εἰς κευθμῶνα βαθύσκιον , ἔνθα τε νύμφη

ἀμβροσίη ἐλόχευσε Διὸς παῖδα Κρονίωνος.

ὀδμὴ δ’ ἱμερόεσσα δι’ οὔρεος ἠγαθέοιο

κίδνατο, πολλὰ δὲ μῆλα ταναύποδα βόσκετο ποίην.

ἔνθα τότε σπεύδων κατεβήσατο λάϊνον οὐδὸν
ἄντρον ἐς ἠερόεν ἑκατηβόλος αὐτὸς Ἀπόλλων.
Τὸν δ’ ὡς οὖν ἐνόησε Διὸς καὶ Μαιάδος υίὸς
χωόμενον περὶ βουσὶν ἑκηβόλον Ἀπόλλωνα,
σπάργαν’ ἔσω κατέδυνε θυήεντ’ · ήῦτε πολλὴν
πρέμνων ἀνθρακιὴν οὔλη σποδὸς ἀμφικαλύπτει,
'¹ ὥς Ἑρμῆς Ἑκάεργον ι’δών ἀλέεινεν ἑαυτόν.
ἐν δ’ ὀλίγῳ συνέλασσε κάρη χεῖράς τε πόδας τε,
φή ῥα νεόλλουτος, προκαλεύμενος ἥδυμον ὕπνον,
ἐγρήσσων ἐτεόν γε· ,χέλυν δ’ ὑπὸ μασχάλῃ εἶχε.
γνῶ δ’ οὐδ’ ἠγνοίησε Διὸς καὶ Λητοῦς υίὸς
νύμφην τ’ οὐρείην περικαλλέα καὶ φίλον υἱὸν,
παῖδ’ ὀλίγον . δολίῃς εἰλυμένον ἐντροπίῃσι.
παπτήνας δ’ ἄρα πάντα μυχὸν μεγάλοιο δόμοιο
τρεῖς άδύτους άνέςογε λαβὼν κληῖδα φαεινὴν,
νέκταρος ἐμπλείους ἠδ’ ἀμβροσίης ἐρατεινῆς ·
πολλὸς δὲ χρυσός τε καὶ ἄργυρος ἔνδον ἔκειτο,
πολλὰ δὲ φοινικόεντα καὶ ἄργυφα εἵματα νύμφης,

220

225

240

245

