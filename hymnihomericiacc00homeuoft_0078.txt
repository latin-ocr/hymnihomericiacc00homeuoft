60 V. ΕΙΣ ΔΗΜΗΤΡΑΝ.

α’γχοῦ δ’ ἱστάμενος προσέφη κρατὺς Ἀργειφόντης·
’Ἅιδη κυανοχαῖτα, καταφθιμένοισιν άνάσσων,

Ζεύς με πατὴρ ἤνωγεν ἀγαυὴν Περσεφόνειαν

ἐξαγαγεῖν Ἐρέβευσφι μετὰ σφέας, ὄφρα ἑ μήτηρ

ὀφθαλμοῖσιν ἰδοῦσα χόλου καὶ μήνιος αἰνῆς 350

ἀθανάτοις παύσειεν· ἐπεὶ μέγα μήδεται ἔργον,

φθῖσαι φῦλ’ ἀμενηνὰ χαμαιγενέων ἀνθρώπων,

σπέρμ’ ὑπὸ γῆς κρύπτουσα, καταφθινύθουσα δὲ τιμὰς

ἀθανάτων· ἡ δ’ αἰνὸν ε”χει χόλον, οὐδὲ θεοῖσι

μίσγεται. ἀλλ’ ἀπάνευθε θυώδεος ἔνδοθι νηοῦ 355

ἧσται, Ἐλευσῖνος κραναὸν πτολίεθρον ἔχουσα.

’Ὡς φάτο· μείδησεν δὲ ἅναξ ἐνέρων Ἀϊδωνεὺς
ὀφρύσιν, οὐδ’ ἀπίθησε Διὸς βασιλῆος ἐφετμῇς.
ἐσσυμένως δ’ ἐκέλευσε δαΐφρονι Περσεφονείῃ·

’Ἑρχεω Περσεφόνη . παρὰ μητέρα κυανόπεπλον, 360
ἤπιον ἐν στήθεσσι μένος καὶ θυμὸν ἔχουσα,
μηδέ τι δυσθύμαινε λίην περιώσιον ἄλλων.
οὔ τοι έν ἀθανάτοισιν ἀεικὴς ἔσσομ’ ἀκοίτης,
αὐτοκασίγνητος πατρὸς Διός· ἔνθα δ’ ἐοῦσα
δεσπόσσεις πάντων. ὁπόσα ζώει τε καὶ ἕρπει, 365
τιμὰς δὲ σχήσεισθα μετ’ ἀθανάτοισι μεγίστας.
τῶν δ’ ἀδικησάντων τίσις ἔσσεται ἤματα πάντα,
οἵ κεν μὴ θυσίαισι τεόν μένος ἱλάσκωνται,
εὐαγέως ἔρδοντες, ἐναίσιμα δῶρα τελοῦντες.

ἿΩς φάτο· γήθησεν δὲ περίφρων Περσεφόνεια, 370
καρπαλίμως δ’ άνόρουσ’ ὑπὸ χάρματος· αὐτὰρ 4ὀ’γ’””Αιδης
ῥοιῆς κόκκον ἔδωκε φαγεῖν μελιηδέα, λάθρη
άμφί ἑ νωμήσας , ἵνα μὴ μένοι ἤματα πάντα
αὖθι παρ’ αἰδοίῃ Δημήτερι κυανοπέπλῳ.
ἵππους δὲ προπάροιθεν ὑπὸ χρυσέοισιν ὄχεσφιν 375
ἔντυεν-άθανάτους πολυσημάντωρ Ἀϊδωνεύς.

ἡ δ’ ὀχέων ἐπέβη, παρὰ δὲ κρατὺς Ἀργειφόντης

